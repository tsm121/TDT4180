# TDT4180
Menneske-maskin interaksjon [summer 2017]


Faglig innhold

Introduksjon til begreper, prinsipper og praksis for konstruksjon av brukervennlige menneske-maskin grensesnitt. 
Oppgaveanalyse, feltstudie-teknikker, scenariebygging, iterative designmetoder, brukbarhetstesting, mentale modeller, 
metaforbruk, gestaltprinsipper for visuell komposisjon, empiriske og formelle evalueringsmetoder, dialogteknikker, 
prototypingsteknikker. ISO standarder om brukskvalitet (spesielt ISO 9241-11 og ISO 9241-210). Konstruksjon av grafiske, 
vindusbaserte grensesnitt med objektorienterte rammeverk. Innføring i vindussystemer.

Læringsutbytte

Kunnskaper: 
Emnet skal gi studenten en innføring i begrepsapparat, 
metoder og teknikker for brukersentrert design av grafiske brukergrensesnitt. 
Det skal også gi kunnskap om objekt-orientert konstruksjon av slike. 

Ferdigheter: 
Studenten skal være i stand til å benytte aktuelle metoder og teknikker for brukersentrert design av grafiske brukergrensesnitt, 
samt objekt-orientert konstruksjon av slike. 

Generell kompetanse: 
Studenten skal gjennom prosjektarbeidet i emnet ha skaffet seg erfaring med brukbarhetstesting og papirprototyping.

Læringsformer og aktiviteter

Undervisningen består av forelesninger, prosjektarbeid, øvingsoppgaver og selvstudium. 
Alle studenter som i tillegg til TDT4180 tar TDT4140 Programvareutvikling, 
må delta i det obligatoriske utviklingsprosjektet - "Fellesprosjektet" - før avsluttende eksamen. 
Prosjektet er et samarbeid mellom TDT4140, TDT4180 og TDT4145. Fellesprosjektet koordineres fra emne TDT4140.
Studenter som ikke samtidig tar emnet TDT4140 må gjennomføre en obligatorisk semesteroppgave for å få adgang til eksamen. 
I tillegg til prosjektarbeid eller semesteroppgave kommer individuelle øvingsoppgaver.
